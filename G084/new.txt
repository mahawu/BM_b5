G084n2084_p0440a01_##<mj><J>坐禪箴
G084n2084_p0440a02A##永平承陽大師道元撰
G084n2084_p0440a03P##佛佛要機。祖祖機要。不思量而現。不回互而成。不思量而現。其現自親。不回互而成。其成自證。其現自親。曾無染汙。其
G084n2084_p0440a04_##成自證。曾無正偏。曾無染汙之親。其親無委而脫落。曾無正偏之證。其證無圖而工夫。水清徹地兮魚行似魚。空闊透
G084n2084_p0440a05_##天兮鳥飛如鳥。
G084n2084_p0440a06j##坐禪箴
G084n2086_p0444a01_##<mj><J>三根坐禪說
G084n2086_p0444a02A##總持圓明國師瑩山撰
G084n2086_p0444a03P##上根坐禪者。不覺諸佛出世之事。不悟佛祖不傳之妙。飢來喫飯困來打眠。非指萬象森羅以為自己。覺不覺俱不存。
G084n2086_p0444a04_##任運堂堂只麼正坐。雖然如是。於諸法不分異。萬法不昧矣。中根坐禪者。放捨萬事休息諸緣。十二時中無暫怠隙。就
G084n2086_p0444a05_##出息入息。斷斷工夫。或提撕一則公案。注變眼於鼻端。自家本來面目。不涉生死去來。真如佛性妙理。不墮慮知分別。
G084n2086_p0444a06_##不覺不知而無不覺。明明了了[一/旦]古[一/旦]今。當頭明于十方世界。全身獨露萬象之中矣。下根坐禪者。且貴結緣。離善惡
G084n2086_p0444a07_##業道。直以即心。顯諸佛性源。足結佛地不入惡處。手結定印不取經卷。閉口如縫如緘。不說一法。開眼不大不小。無分
G084n2086_p0444a08_##諸色。耳不聽善惡聲。鼻不[鼻*(自/大)]好惡香。身不倚物。動作頓止。意不攀緣。憂喜共盡。形相如如而如木佛。縱心雖起種種妄
G084n2086_p0444a09_##想顛倒。不作其咎。譬如明鏡上更不留浮影。五戒八戒。菩薩大戒。比丘具戒。三千威儀八萬細行。諸佛菩薩轉妙法輪。
G084n2086_p0444a10_##皆自此坐禪中現前無盡。萬行之中最勝實行。唯坐禪一門也。僅坐進一步功德。則勝造百千無量堂塔。何況常修無
G084n2086_p0444a11_##退乎。永解脫生死。見自己心佛。行住坐臥無非無作妙用。見聞覺知悉是本有靈光。不選初心後心。無論有智無智。如
G084n2086_p0444a12_##此坐禪。專精修行。不可忘失焉。
G084n2086_p0444a13j##三根坐禪說
